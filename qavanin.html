<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta http-equiv="X-UA-Compatible" content="ie=edge">
    <link rel="stylesheet" href="qavanin.css">
    <title>Document</title>
</head>
<body>
    <h2>قوانین انتشار نظرات کاربران</h2>
    <h5>نظرات در دیجی‌کالا</h5>
    <p>
            هدف از ایجاد بخش کامنت در دیجی‌کالا، اشتراک گذاری تجربه ی خرید و کاربری محصولاتی است که به فروش می رسد. بدیهی است بخش نظرات دیجی‌کالا با دیگر سایت ها و شبکه های اجتماعی متفاوت است. در این بخش، هر کاربر مجاز است در چهارچوب شرایط و قوانین سایت، نظرات خود را به اشتراک بگذارد و پس از بررسی کارشناسان تایید، نظرش را روی سایت مشاهده کند. بدیهی است که اگر قوانین سایت در نظرات کاربری رعایت نشود، تایید نمی‌شوند و در نتیجه در سایت به نمایش درنمی آیند. دیجی‌کالا در قبال درستی یا نادرستی نظرات منتشرشده در این قسمت، هیچگونه مسئولیتی ندارد. نمایش نظرات کاربران در سایت به هیچ وجه به معنی تایید فنی دیجی‌کالا درباره ی محتویات نظر نیست؛ لذا از کاربران محترم تقاضا می شود، نظرات را اصل و پایه ی انتخاب و تصمیم گیری خود قرار ندهند.
    </p>
    <p>شرایط و قوانین سایت دیجی‌کالا</p>
    <ol>
        <li>فارسی بنویسید و از کیبورد فارسی استفاده کنید. بهتر است از فضای خالی (Space) بیش از حد معمول، کشیدن حروف یا کلمات، استفاده ی مکرر از یک حرف یا کلمه، شکلک و اموجی در متن خودداری کنید.</li>
        <li>برای نظر یا نقد و بررسی خود عنوانی متناسب با متن انتخاب کنید. یک عنوان خوب کاربران را برای خواندن نقد و بررسی شما ترغیب خواهد کرد.</li>
        <li>نقد کاربران باید شامل قوت ها و ضعف های محصول در استفاده ی عملی و تجربه ی شخصی باشد و مزایا و معایب به صورت خلاصه و تیتروار در محل تعیین شده درج شود. لازم است تا حد ممکن از مبالغه و بزرگ نمایی مزایا یا معایب محصول خودداری کنید.</li>
        <li>نقد مناسب، نقدی است که فقط معایب یا فقط مزایا را در نظر نگیرد؛ بلکه به طور واقع بینانه معایب و مزایای هر محصول را در کنار هم بررسی کند.</li>
        <li> با توجه به تفاوت در سطح محصولات مختلف و تفاوت عمده در قیمت های آن ها، لازم است نقد و بررسی هر محصول با توجه به قیمت آن صورت گیرد؛ نه به صورت مطلق.</li>
        <li> جهت احترام گذاشتن به وقت بازدیدکنندگان سایت، لازم است هنگام نوشتن نقد، مطالب غیرضروری را حذف کرده و فقط مطالب ضروری و مفید را در نقدتان لحاظ کنید.</li>
        <li> با توجه به ساختار بخش نظرات، از سوال کردن یا درخواست راهنمایی در این بخش خودداری کرده و سوال یا درخواست راهنمایی خود را در بخش پرسش و پاسخ مطرح کنید.</li>
        <li> کاربران ارسال کننده ی نظر موظف اند از ادبیات محترمانه استفاده کرده و از توهین به دیگر کاربران یا سایر افراد پرهیز کنند. بدیهی است هرگونه توهین به فرد یا افراد و استفاده از کلمات نامناسب، باعث تاییدنشدن نظر کاربر می شود.</li>
        <li>. قسمت نظرات سایت، با تالارهای گفت وگو (فروم) متفاوت است؛ لذا برای حفظ ساختار، مباحث خارج از چهارچوبی که حالت بحث و گفت وگو دارد، تایید نخواهد شد.</li>
        <li>تمام کاربران حق دارند نظرات خود را به شرط رعایت قوانین، در سایت منتشر کنند؛ لذا حتی اگر نظری را به دور از واقعیت، جانب دارانه یا اشتباه یافتید، نباید نظردهنده را مخاطب قرار دهید یا از وی انتقاد کنید. هر کاربر تنها می تواند نظر خود را عنوان کرده و قضاوت را به خوانندگان نظرات واگذار کند.</li>
        <li> از طریق نمودار تغییر قیمت در سایت می‌توانید از تغییرات قیمت آگاه شوید؛ لذا به هیچ وجه در بخش نظرات مبلغ «قیمت» را ذکر نکرده، درباره ی آن سؤال نکنید و نظری ندهید.</li>
        <li> در نظرات خود، از بزرگ نمایی یا اغراق درباره ی قوت ها یا ضعف های محصول خودداری کنید. بدیهی است تا حد ممکن هرگونه نظر مبالغه آمیز یا به دور از واقعیت تایید نخواهد شد.</li>
        <li> با توجه به مسئولیت سایت در قبال لینک های موجود در آن، نباید لینک سایت های دیگر را در نظرات خود ثبت کنید. دقت داشته باشید تا جای ممکن از هرگونه لینک دادن (فرستادن) دیگر کاربران به سایت های دیگر و درج ایمیل یا نام کاربری شبکه های اجتماعی خودداری کنید.</li>
        <li> تنها نظراتی تایید خواهند شد که مرتبط با محصول موردنظر باشند؛ لذا بحث های متفرقه و غیرمرتبط با محصول را مطرح نکنید.</li>
        <li>کاربران می توانند نقد خود به هر بخش از دیجی‌کالا را در قسمت مربوطه اعلام کنند؛ لذا هیچ گونه نقدی را درباره ی سایت یا خدمات آن در قسمت نظرات ننویسید.</li>
        <li> توجه داشته باشند، مسائلی را که از آن اطمینان ندارید، به هیچ وجه در نظرات ثبت نکنید؛ همچنین از بازنشر شایعات یا اطلاعات غیرمطمئن درباره ی محصولات جدا خودداری کنید.</li>
        <li> بهتر است مطالبی در این بخش ثبت شود که برای بازدیدکنندگان سایت مفید باشد؛ لذا از بیان هرگونه مطالب شخصی، غیرمرتبط یا غیرضروری در این بخش پرهیز کنید.</li>
        <li> لازم است نظرات خود را با رعایت اصول اولیه نگارشی ثبت کرده و از کوتاه کردن کلمات یا استفاده از ادبیات محاوره تا جای ممکن خودداری کنید. استفاده از ادبیات نوشتاری که قابلیت نمایش در سایت را داشته باشد، لازمه ی تایید نظرات کاربران است.</li>
    </ol>
</body>
</html>